# -*- mode: mandoku-view; -*-
#+TITLE: 宋布衣集
#+DATE: 2015-08-25 00:27:22.721418
#+PROPERTY: ID KR4e0238
#+PROPERTY: BASEEDITION WYG    
#+PROPERTY: JUAN 卷二
<pb:KR4e0238_WYG_002-1a>¶
欽定四庫全書¶
　宋布衣集巻二¶
　　　　　　　　　　　　明　宋登春　撰¶
　　感遇五首¶
燧后教火食沿代利欲生佃魚爭朶頥弧矢遂為兵鴻¶
運乃如此海波詎能平伊余抱宿性聊以澹自營眇軀¶
混羣有乗化歸無名¶
周道昔淪䘮鳯徳遽云衰所頼二三子微言諒靡隳聖¶
<pb:KR4e0238_WYG_002-1b>¶
代握元化人文粲葳㽔蒼麟在郊藪朱鳥翔崇榱我后¶
貴清真垂衣詢無為廣成乆已去至道當咨誰¶
凉風從北來騷屑鳴南林流雲掩徂暉寥廓結重隂感¶
時長太息矯首發孤吟河氷知路寒思逺知憂深亹亹¶
行采芝悠悠念所欽¶
神龍謝鞭䇿猛虎辭羈鞅智哉韓公子功成不受賞滅¶
跡遊人間抱神而孤徃千載獨不見令人生遐想¶
翩翩瑶臺客穆穆孤鳯姿口誦紫霞篇手弄白蟾蜍贈¶
<pb:KR4e0238_WYG_002-2a>¶
我崑崙圖兼之青都書去去不可留滅影凌紫虚¶
　　胡馬客¶
胡馬鐡連錢婀娜珊瑚鞭垂冠明月珠横劍照秋蓮笑¶
買胡姬酒醉歌易水篇咄哉揚子雲白頭守太𤣥¶
　　白鼻騧¶
騕褭白鼻騧婀娜玉鞭斜錦韀明春陌銀鞍拂栁花經¶
過劇孟飲留醉阿奴家日暮旋鳴轡長安有狹邪¶
　　紫騮馬¶
<pb:KR4e0238_WYG_002-2b>¶
騮馬黄金羈行行赭電馳三春白日晚六郡良家兒厲¶
劍龍庭北觧鞍鐵嶺陲歸來朝玉殿猶把漢旌旗¶
　　塞下曲二首¶
金鞭白馬出蕭關沙塞黄雲五月寒明主恩深猶未報¶
隂山何日斬樓蘭¶
燕草初齊苜蓿肥白狼山上客思歸轅門昨夜軍書到¶
又領殘兵度武威¶
　　公子行¶
<pb:KR4e0238_WYG_002-3a>¶
茱茰錦帶綉芙蓉千金匕首雙蛟龍旋喚燕姬招酒伴¶
城南蹀躞五花驄¶
　　古思邉¶
井上梧桐春作花園中苜蓿初藏鴉少婦流黄挑錦字¶
將軍提劍戰龍沙¶
　　戰城南¶
都護輕車出上谷健兒飲馬長城窟匃奴昨日戰城南¶
風雨蕭蕭鬼夜哭¶
<pb:KR4e0238_WYG_002-3b>¶
　　霍家奴¶
不識何人美丈夫赤鬚碧眼霍家奴公府長揖三千石¶
歸來調笑酒家胡¶
　　欵塞曲¶
蒲萄酒熟黄羊肥碧眼戎王夜獵歸聞説漢家李廣在¶
分營不敢犯金微¶
　　古意二首¶
妾意如幽蘭日逺自馨香郎心如明月夜夜减清光¶
<pb:KR4e0238_WYG_002-4a>¶
妾心如朱絲乆在箱篋底願為錦瑟絃無人觧調理¶
　　焦仲卿妻¶
城南寒食女還家燕麥青青草作花使君莫澷來相問¶
自是長安有狹斜¶
　　春遊曲¶
江南春草芳江北栁條長玉面城中女金鞍塞上裝長¶
兄游俠子夫婿孝亷郎夾轂休相問持手慎所防¶
　　俠客¶
<pb:KR4e0238_WYG_002-4b>¶
南山北山射封狐白馬如飛呼韓盧日暮觧鞍招酒伴¶
腰間脱下金僕姑¶
　　白鵠篇送顧五¶
翩翩雙白鵠乃從何方來千里一返顧萬里一徘徊不¶
見王子喬飛鳴有餘哀棲托瀟湘渚毛羽何摧頽饑乏¶
琅玕食凡鳥長相猜願得同心侣聯翮舞瑶臺徙倚瓊¶
樹間囘首謝塵埃¶
　　擬古送顧李狂遊襄陽二首¶
<pb:KR4e0238_WYG_002-5a>¶
青春駕言邁江蘺冒青英呉㑹有狂且遠託高陽生丈¶
夫抱竒志豈同兒女行近情恐不任逺懐為物嬰南國¶
無伯桃東海少田横結交古道䘮感激何時平¶
白日照郊墟晨風悽中懐為子具樽酒中懐良不開翩¶
翩孤飛鴻長鳴向我哀執手漢水上念子何時歸生當¶
崇令徳死即欣泉臺¶
　　將之呉越别秦中知已¶
寒亭嫋嫋紫蘭枝曲池兩兩鴛鴦羽鴛鴦飛去蘭池空¶
<pb:KR4e0238_WYG_002-5b>¶
青山一别隔千里秦娥抱瑟歌陽春金尊緑酒照離人¶
酒清絃正苦腸斷不堪聞我有相思曲歌竟恐憂君明¶
朝又向東呉去含情結思滿秦雲¶
　　孤鶴篇贈李山人¶
瑶臺有孤鶴逺下玉山岑厭兹惡木枝結巢珠樹林飢¶
食青琅玕刷羽揚孤音仙人王子喬邂逅論素心攜手¶
白雲間相知一何深觧攜在斯湏相憶祗鳴琴¶
　　秋夜鵝池侍宴應教¶
<pb:KR4e0238_WYG_002-6a>¶
車馬荒村夜流螢水面多野雲停几席江月引笙歌樽¶
湛淮南酒池添道士鵞白頭慙授簡休問賦如何¶
　　薊門¶
桑柘兵殘後人家夕照中天秋沙鴈没月冷戍樓空選¶
將燕山北連營易水東城南餘戰地燐火夜深紅¶
　　春日野眺簡徐荆州¶
春問沙棠楫寒生杜若洲山雲巴子國江雨仲宣樓嵗¶
月餘華髪飄零隨白鷗誰憐能賦客劉表在荆州¶
<pb:KR4e0238_WYG_002-6b>¶
　　紀南樂應教¶
沙市多新館章華餘舊臺細雲薰岸栁殘雪照江梅楚¶
舞花鈿麗呉歈寶瑟催清尊宜落日作賦子雲才¶
　　十二月還江陵草堂¶
昔别草堂在重來白髪新曉窓檠自短夜雨榻猶陳猿¶
鶴識吟客琴尊宜故人梅花還共笑不厭野夫貧¶
　　村居秋夜即事二首¶
豐草隨鳩杖長林自鶡冠竹風輕嫋嫋花露白團團秋¶
<pb:KR4e0238_WYG_002-7a>¶
晚雕胡飯夜凉芋栗盤兒童温笑語來去問加飡¶
樹宻多棲鳥池深足躍魚江雲輕葛冷山月小堂虚寒¶
竹依闌砌秋雲映石渠流螢何意思故故遶琴書¶
　　新春堂成寄懐所知¶
老去還杯酒春來自草堂揮金曽有志煮石竟無方岸¶
水浮鸂𪆟林花宿麝香故人江漢少念子意何長¶
　　秋日江村寄懐顧五¶
水白魚蝦市天青鸛鶴林露華浥細草秋氣凈遥岑子¶
<pb:KR4e0238_WYG_002-7b>¶
夜呉門調幽蘭楚客心相思渺何許日暮大江深¶
　　鵞池留客¶
園果風還落草蟲鳴不休竹深高閣冷花宻小亭幽白¶
幘留雲鶴青藜狎水鷗一尊同客醉不用典呉鈎¶
　　瑶琴怨¶
秋風嫋嫋石蘭長楚姬拭淚紅巾芳蒼梧帝子去不返¶
空留瑶瑟泛瀟湘¶
　　江樓對月懐鄭汝推¶
<pb:KR4e0238_WYG_002-8a>¶
霜楓摇落早猿啼愁對澄江送夕暉明月樓寒人不見¶
相思千里楚雲飛¶
　　過夷齊祠寄别襄垣殿下¶
春蕨生兮依依春薇秀兮菲菲悵逺人兮㷀獨慕公子¶
兮忘歸¶
雲揚兮南山河流兮潺湲懐王孫兮不見采薜荔兮烹¶
蘭¶
雲嫋嫋兮行春望帝子兮憂殷殷擥杜蘅兮河渚結荷¶
<pb:KR4e0238_WYG_002-8b>¶
衣兮江濆¶
　　長平道中早發言懐¶
流目古戰塲白日驚飈馳蠨蛸掛虚牖寒𤓰蔓枯籬𤣥¶
蟬傷白露青莎被修池佳人理紈素行子心傷悲童僕¶
嚴晨駕駕言渉丹湄羇旅寡良儔麗澤當依誰誰為黄¶
雀吟還歌猛虎詞利劍恒在腕壯心安所期流景不可¶
駐沉嘆將何為欲學騰化術松子乆吾欺人生貴適志¶
知命復何疑¶
<pb:KR4e0238_WYG_002-9a>¶
　　逺别離¶
我出雪溪來梅花落湘楚湘娥忽而笑留宿鴛鴦浦鴛¶
鴦浦寒月照沙兩情歡極生悲嗟泠泠逝水送月落夜¶
長起坐歌蘭花¶
　　留别榆關知已¶
促駕逺行邁迢迢事東遊紉蘭思楚澤結荷憶呉洲嶇¶
嶔遵恒麓迤邐凌燕陬所歴無停跡居然隘九州投志¶
在道義脱劍為誰酬念子宿昔交欲去復淹留¶
<pb:KR4e0238_WYG_002-9b>¶
　　寓忠教真人山房¶
窈窕白雲谷春芝秀㡬華醉吟滄海月笑弄淥江霞丹¶
竈開仙館瑶城輔帝家何年騎白鶴萬里覓雲槎¶
　　送嘉禾張山人徴伯遊大梁¶
芳草年年綠浮雲日日征兵戈遊子意桑柘故園情賣¶
賦金何有著書名未成時無魏公子誰復重侯嬴¶
　　宋中送客歸襄陽¶
相送夷門道重過古驛亭南行春草綠一望晚山青鄉¶
<pb:KR4e0238_WYG_002-10a>¶
夢梁臺雨羊裘漢客星鹿門今可問花月正㝠㝠¶
　　伊闕¶
岸坼臨無地崖縣欲堕空松門雙鳥下蘿徑野泉通禹¶
廟荒垣裏河流砥柱中樵歌起林末似覓飲牛翁¶
　　春日登鈞州西臺思登洲兄¶
晴沙初度鴈春樹早聞猿野店人烟少孤村霜露繁年¶
華餘白髪棣蕚逺青尊故國河山北幽懐難具論¶
　　戊午杪秋示義兒鯨¶
<pb:KR4e0238_WYG_002-10b>¶
天地羇愁客江山去住人悲凉十載事漂泊一綸巾此¶
日知吾老他鄉獨爾親圖南未可料空負故山春¶
　　鈞州除夕¶
栢酒消寒色燈花坐夜分醉題招隠賦懶草送窮文春¶
夢周南客鄉心冀北雲緱山有仙子吹篴靜中聞¶
　　贈李棗强¶
泉石元同調辭官㡬嵗華鋤雲開藥圃看月到僧家詩¶
敵雙峰逈門從五栁遮秋蘭自可佩何必問丹砂¶
<pb:KR4e0238_WYG_002-11a>¶
　　秋夜獨坐詠懐¶
露洒青梧濕天寒鴻鴈鳴星雲摇海戌砧杵動山城乆¶
客三秋夢懐人獨夜情故鄉𣺌何許華髪嵗殘生¶
　　荆州雜詩六首¶
選勝樓居好慿高發興竒江雲春自裊山月夜相宜頭¶
白還詞賦身閒且嵗時滄洲吾道在花鳥莫深期¶
寒渚依鳬鴈春城自薜蘿登高初擬賦望極欲悲歌落¶
日燕京逺浮雲楚徼多一尊饒桂醑何處弔湘娥¶
<pb:KR4e0238_WYG_002-11b>¶
流落燕州日踈狂楚國身無金難作客多病况逢春白¶
髪猶公道清尊不負人相逢無狗監投䇿莫干秦¶
惆悵荆州牧新詩此見招渚花無落日岸水接平潮寒¶
雨沾琴岳春風試洞簫盤雲雙白鶴似欲待王喬¶
問藥過城府兒童晚未回雲深宋玉宅雪暗楚王臺花¶
發春猶淺樓高賦轉哀家家湘酒緑誰為一尊開¶
水呈滄海賦山送白雲篇浩𣺌鵬腰客虚無鶴背仙清¶
樽隨世計芳樹自流年閉閣吾將老何人問草𤣥¶
<pb:KR4e0238_WYG_002-12a>¶
　　雪夜期顧山人不至¶
凍合漁樵路扁舟夜不來江頭寒鴈滅城上饑烏哀寥¶
落尋仙客飄零作賦才明朝風日好花下且深杯¶
　　荆南懐鄭汝推¶
吾憶鄭交甫清狂世共癡留金為結客買劍贈相知慷¶
慨呉公子悲歌高漸離風塵淹此日頭白欲何為¶
　　送句呉豪士重遊大梁¶
魏王臺上草紛紛落日中原低暮雲匹馬浪遊孤劍在¶
<pb:KR4e0238_WYG_002-12b>¶
酬恩誰説信陵君¶
汴水東流接大河曽經帝里問銅駝春風三月旗亭酒¶
落日夷門一放歌¶
沙塵風起晝㝠㝠二月黄河尚帶氷桑柘夕陽村店路¶
同誰走馬弔韓陵¶
　　白石歌送呉允升¶
渚宫楊栁春依依麥城宿雨朝雉飛南山白石何纍纍¶
逺道之人胡不歸我欲念之心苦悲¶
<pb:KR4e0238_WYG_002-13a>¶
　　九日送張周二子¶
江漢逢詩侣雲霞送酒杯鳥飛巴子國水落楚王臺寶¶
劍知呉客瑶琴識越才昭丘誰更賦嫋嫋暮猿哀¶
　　送周文美還海上¶
與君非宿昔同病即相憐悽惻登樓賦悲凉説劍篇客¶
懐江路永鄉夢海雲邉遲暮身何有還留貰酒錢¶
　　送俞山人還漢陽¶
落日下平原秋林白露繁獨憐長路客棲託向誰門賣¶
<pb:KR4e0238_WYG_002-13b>¶
賦金何有還家舌尚存劍歌空自苦江漢有芳蓀¶
　　贈呉門顧季狂¶
水落荆門晚風凉嵗欲徂且隨梁苑客好著羽陵書天¶
地終懐玉江山未卜居何時結蘿薜同釣漢川魚¶
　　書西園水亭¶
夜合含香發春蒲出水齊年華隨短鬢客計逐幽棲山¶
鶻窺人落江雲拂户低桃花迷處所錯認武陵溪¶
　　早起¶
<pb:KR4e0238_WYG_002-14a>¶
臨水慙魚樂瞻雲憶所欽匣中惟寶劍世上羡黄金留¶
滯防人面凄其損客心春來毎起早蘭澤一長吟¶
　　贈賣藥焦老善奕¶
龎眉七十强高卧水雲鄉還賣修琴藥常餘養鶴糧橘¶
中無俗著肘後有僊方我亦飡霞客金華訪牧羊¶
　　再贈顧逸人¶
呉門豪客美且都十年負劍遊嵩廬黄金百鎰俱散盡¶
方衫皁帽行長途江陵帝子愛敬客旋遺裘馬驅騎奴¶
<pb:KR4e0238_WYG_002-14b>¶
花前醉草三都賦肘後常懸五嶽圖轉眼看天爾何有¶
回頭大笑滄洲孤而今恐有聊城急還留一隻金僕姑¶
　　上元夜走筆戯簡呈忠教主人¶
蒲萄釀瑪瑙鍾小姬裙學石榴紅任教刻漏咽銅龍江¶
陵帝子醉春風醉春風樂復樂月下行來花下酌一時¶
枚馬俱升堂君平簾下何寂寞¶
　　沙津樂¶
二月沙津江水平呉船楚榜棹歌行高樓夾岸饒商估¶
<pb:KR4e0238_WYG_002-15a>¶
小妓街頭鬻唱聲¶
　　贈㑹稽劉世儒¶
劉生多氣岸負劍逺行遊落日三湘酒烟花七貴樓右¶
軍白羽扇季子黑貂裘我亦淮南客因逢桂樹留¶
　　贈東巖主人¶
東巖主人東巖棲巖花開徧巖東西有時自抱一斗酒¶
醉約山翁弄玉溪¶
　　己未三月寄李逸人¶
<pb:KR4e0238_WYG_002-15b>¶
天涯流落客嵗暮欲何之風雪主人少山村童僕飢已¶
敦寶劍諾誰賦白駒詩季子裘雖敝終看佩印時¶
　　再送張逸人¶
燒藥頻留火讀書只閉關半生為北客萬里一南冠潁¶
水春來别呉山夢裏看明年又秋草張翰㡬時還¶
　　貽上黨程户矦¶
擊筑醉燕市躍馬佩呉鈎白玉酬歌笑黄金散故侯舉¶
鞭辭府長揮手謝時流願斬單于首為君雪國讎¶
<pb:KR4e0238_WYG_002-16a>¶
　　少年行¶
誰家年少羽林郎寶馬金鞭從武皇新賜腰間白羽箭¶
尋常射殺左賢王¶
　　逺遊¶
紅顔辭舊國華髪尚羇人軒冕非吾願風塵老此身梁¶
鴻五噫發子建七哀頻𤣥閣年年閉花林只舊春¶
　　秋日上黨道中懐故鄉知舊¶
白髪生青鏡黄花吐素秋家書無鴈足客路一羊裘海¶
<pb:KR4e0238_WYG_002-16b>¶
燕辭鄉社山猿傍酒樓誰堪囘首處千里暮雲稠¶
　　再示鯨¶
客夢苦難成嗚雞又及晨燕鴻驚嵗晚越鳥對愁新九¶
月催寒葉孤琴伴旅人相看正牢落非爾復誰親¶
　　越溪女¶
越溪素足女婉笑青眉揚泛水采芙蓉歸來衣更香¶
　　山樓秋夜有所懐¶
旅宿燕關暮天寒霜葉稀凉風生夜榻客淚下秋衣路¶
<pb:KR4e0238_WYG_002-17a>¶
逺鄉雲斷山深邉草肥堪悽珠樹鶴何日故林飛¶
　　晚歸山寺二首¶
月凈花林僻琴清竹院閒幽蘭芳短砌獨鶴下空山鳥¶
道排雲入松門映雪關兒童夜歸去採得紫芝還¶
鶴懶眠白石雲深護紫芝僧閒飜貝葉月冷浸蓮池鷲¶
嶺秋尋徧虎溪夜度遲梅花伴成夢霜色澹孤帷¶
　　感懐呈劉五¶
劍騎任飄零天涯作客星年華雙白鬢秋夢一浮萍返¶
<pb:KR4e0238_WYG_002-17b>¶
老尋丹訣怡情誦鶴經故人劉季子相對眼能青¶
　　長安僧舍¶
種竹青門外分花杜曲邉關雲一以卧隴月㡬廻圓曉¶
夢悲鄉樹秋風滿嶽蓮囊空金錯冷時誦馬蹄篇¶
　　南遊别山東知已¶
池浸芙蓉月堂含松葉烟搴衣坐白石隔竹弄幽泉客¶
子𤣥洲夢佳人窈窕篇相思隔雲海秋滿木蘭船¶
　　遠遊¶
<pb:KR4e0238_WYG_002-18a>¶
寥落悲歌客含蘭遲美人湘雲迷五嶺關月度三秦駕¶
鶴行呉市停車賦洛神倦遊思卧海垂老釣𤣥津¶
　　春日尋李錬師¶
野田榮卉木春水抱僊家樹暖遊蜂狎風輕舞燕斜閒¶
門通小徑高栁映明霞日宴山中客開關掃落花¶
　　晉陽山中元日¶
野老憐時序壺漿慰客情春盤鄰女送曉樹隴禽鳴寒¶
塢驚花色窮邉聼角聲他鄉逢一笑更覺旅魂驚¶
<pb:KR4e0238_WYG_002-18b>¶
　　春日遊太原黄岩寺¶
拂衣坐磐石度水聽踈鐘古殿依巖碧山花拂砌紅晴¶
峰輝旭日春燕浴條風欲共巢松客安禪老化宫¶
　　秋日登李仲培山樓二首¶
地僻雲侵榻簾踈風滿樓霜寒籬菊晚鴈度渚蓮秋滿¶
篋新詩草横磯舊釣舟清尊隨處醉萬事付江鷗¶
零落十年客迢遥百尺樓霜寒龍塞晚風急鴈門秋獨¶
戌三家市長河一夜舟村沽還可醉相對有雙鷗¶
<pb:KR4e0238_WYG_002-19a>¶
　　春日發上黨游洛别劉五¶
晨發上黨路行行漳水湄計程梁路逺囘首晉雲遲抱¶
玉豈求識含蘭欲待誰高樓倘引望花月兩相思¶
　　五雲洞¶
洞裏仙人去不歸洞口碧桃秋自肥石壇露滴松花冷¶
夜深山鬼薜蘿衣¶
　　醉中偶興¶
春酒壺中爛似霞青童學煉白硃砂醉來起舞松庭月¶
<pb:KR4e0238_WYG_002-19b>¶
三嗅臨風玉樹花¶
　　擬宫中行樂詞四首¶
小紅亭子白闌干入道宫娥玉作冠袖出青梅彈鸂𪆟¶
銀瓶滿注蔗漿寒¶
碧殿春深瑶草肥美人對月舞羅衣夜來不作青鸞夢¶
化作彩雲何處飛¶
玉輦春遊夜未央紫衣侍史謾焚香黄金鎻合鴛鴦殿¶
無限春風到海棠¶
<pb:KR4e0238_WYG_002-20a>¶
琉璃硯水黄金瓶十様鸞箋寫道經太乙紫壇朝帝罷¶
蕋珠深殿彩花馨¶
　　自君之出矣二首¶
自君之出矣棄妾漁陽西不及野田雀雙飛還雙棲¶
自君之出矣腸中車輪轉欲向夢中尋路長春夢短¶
　　竹枝詞三首¶
行行長干里采采春田花郎君相問訊大樹是儂家¶
小姑茜紅衫大姑鬱金裙把手促儂去兩兩拜湘君¶
<pb:KR4e0238_WYG_002-20b>¶
妾居揚子津郎在清江浦一自與郎别十日五風雨¶
　　贈栢谷山人¶
窈窕栢谷原中有食栢客不笑亦不語徃來無行跡¶
　　野菊¶
野菊多幽姿含香待誰發落英我欲飡芳心無遽歇¶
　　老僧¶
手中撚著白菩提拄杖過頭眉下垂石上曬經茶未熟¶
花間童子進雙梨¶
<pb:KR4e0238_WYG_002-21a>¶
　　春郊即事¶
春風嫋嫋夕陽西芳草菲菲楊栁堤行盡溪山有茆屋¶
青林深處一鳩啼¶
　　宫詞¶
自從十五畫雙眉記得新裁白苧詞袖裏青梅大如豆¶
石榴枝上打黄鸝¶
　　俠客¶
躍馬青門道酣歌擊玉壺腰間藏匕首談笑入秦都¶
<pb:KR4e0238_WYG_002-21b>¶
　　嬿婉誰家女¶
嬿婉誰家女搴荷戯芳渚薄笑三春暉揚眉千仞羽懐¶
中連城珠皎皎為誰許可人期不來日暮徒延佇¶
　　南遊留别劉元和¶
東風習習芳草柔欲去不去情悠悠贈劍何年刻玉字¶
對君一笑説滄洲肯教白髪悲春晚乍可黄金買笑愁¶
此日别離那可道相思長遶晉山頭¶
　　别劉五高秀才遊洛陽¶
<pb:KR4e0238_WYG_002-22a>¶
春風嫋嫋桃花開客館飛飛燕子來遊子一朝辭此去¶
故人千里夢頻廻上黨小姬白苧舞蘭陵美酒黄金罍¶
與君共把接䍦倒風流不數洛陽才¶
　　蕩子婦¶
妾家高樓艷陽春花枝栁條兩鮮新花笑栁條空嫋嫋¶
不能綰繫蕩心人花容隨貌改栁葉上眉顰惟憂葉落¶
花飛盡敲碎氷壺歌彩雲¶
　　聞京東有警¶
<pb:KR4e0238_WYG_002-22b>¶
暮雨催秋館長風冷菊枝坐中蛩窣窣燈下鬢絲絲四¶
海尋戈日百年為客時燕山新戰後鄉信到應遲¶
　　江亭對雨有所懐¶
輕烟一帶起蘋洲日暮澄江送客愁細雨黄花何限泪思¶
君一夜楚雲秋¶
　　飲王太史山莊¶
郢上文章伯山中太史家養年常種藥閒日但修花竹¶
澗明秋水松林落晚霞兒童憐醉客瀹鼎夜烹茶¶
<pb:KR4e0238_WYG_002-23a>¶
　　書王侍御山房¶
雲白山青柱史居茅堂滿貯玉函書鹿車暇日攜閒客¶
半畆清塘自網魚¶
　　韓山¶
采秀來韓山韓山石崔巍不見韓衆鹿滿山秋雲飛¶
　　逺遊二首¶
浩浩中天立如何是丈夫乗槎湏逺去不買水精奴¶
廓落孤雲合英雄一劍知欲尋龍伯國濯理舊竿絲¶
<pb:KR4e0238_WYG_002-23b>¶
　　芙蓉篇贈西安黄孝亷¶
曄曄芙蓉花盈盈濯緑水素影漾清漪佳人乃相似肎¶
學中園栁漫逐春風起願為並蒂花託根碧池裏我本¶
燕狂人而來偶君子匣中有寶書礌礌心相許日暮望¶
高樓含情不得語笑弄黄金璫願言酬知已努力揚高¶
翮名成訪緑沚¶
　　遊王氏郭北山樓¶
徑草連村合山樓帶郭横開尊招野客倚樹聼流鶯露¶
<pb:KR4e0238_WYG_002-24a>¶
自花間滴雲從石上生㡬廻漁篴響素月嶺頭明¶
　　九日寄懐劉經府¶
江海十年夢關山萬里情悲歌憐宋玉談笑憶公榮目¶
逐秦雲斷愁隨越鳥生北園松菊好今夕共誰行¶
　　早春登鈞州西臺簡黨中丞¶
汝陽春色望中來詞客長吟重自哀身世百年宜對酒¶
家山千里且登臺寒雲細草鴈初至斜日孤城花自開¶
白髪中丞能好事仲宣流落㡬時廻¶
<pb:KR4e0238_WYG_002-24b>¶
　　秋日登黄鶴樓懐劉四皋¶
黄鶴樓前江水流故人何處木蘭舟雙雙燕子南飛去¶
瑟瑟蘆花鐡篴秋¶
　　贈五嶽山人¶
上國有一士被褐日來徃口誦南華篇心存出霞想提¶
攜赤松徒五嶽恣竒賞調弄農皇琴和彼流泉響赤水¶
覓𤣥珠窮神寄象罔¶
　　寄懐唐子瑞¶
<pb:KR4e0238_WYG_002-25a>¶
蕭寺秋湥冷石門山人寥落卧松雲黄花芳砌臨風㸔¶
𤣥鶴鳴臯傍曉聞楚醴醉來空作客商芝歌罷正思君¶
何時彩筆開緗帙花下鳴琴共夕曛¶
　　寓北固山漫興¶
自翦朱霞補白袍倚天還誦碧雲謠山前流水萬里去¶
石上長松百尺髙清磬時聞𤣥圃玉洞簫新斸拂天梢¶
采蘭踏破春江月笑弄銀鈎戱紫鼇¶
　　春夜園亭小集¶
<pb:KR4e0238_WYG_002-25b>¶
春夜弄琴拂落花滿壺春酒煮春霞醉倚瓊奴問其夜¶
笑指花梢月未斜¶
　　江上尋張鍊師¶
隔松聞桂杵玉粒搗𤣥霜水月明(一作/鳴)笙鶴江雲冷石¶
堂¶
　　山中夜月送客¶
松裏夜禽聲關關松上女蘿垂石闌天風吹衣月皎皎¶
紫芝歌罷僊翁還¶
<pb:KR4e0238_WYG_002-26a>¶
　　春日同四勿王孫遊兖東蘭若¶
四勿主人王之孫春寒喚客倒清尊梅花照眼歡意發¶
酒未到口詩脾温野鶩無心還可意山鬼多伎何足論¶
高歌一曲明月上醉後不聞僧敲門¶
　　僊堂山¶
赤足僊人跨白鹿道逢授我東華籙山下緋桃三百顆¶
食了還向瑶臺宿¶
　　燒藥¶
<pb:KR4e0238_WYG_002-26b>¶
笑歌山鳥外飄思海雲孤袖出金鵞蕋燒藥許松奴¶
　　遊長慶觀¶
古殿依巖立平橋䇿馬登抱琴尋郢客得句寄山僧杖¶
外雲霞度坐中芳草艿荆門秋水淨旅鴈下江陵¶
　　宿鄭氏園亭懐白石山人¶
雲泉滿谷碧桃肥白石山人去未歸春至不知芳草緑¶
月明松下鶴雙飛¶
　　贈東隅逸人¶
<pb:KR4e0238_WYG_002-27a>¶
東隅老人能養拙春來釀酒摘松葉有時半醉臨風前¶
獨抱瑶琴嘯海月¶
　　登文星臺¶
春酒百壺春日開東風扶我上文臺乾坤無處著雙眼¶
祗對雲山舒壯懐¶
　　醉中書長安酒樓¶
黄鶴還來舞醉鄉調歌不用紫雲娘一瓢連月揮春甕¶
大醉長安㡬百塲¶
<pb:KR4e0238_WYG_002-27b>¶
　　冬夜宿三清閣三首¶
紅雲長遶玉皇家爐裏丹成結紫霞琴冷月明孤鶴怨¶
氷壺昨夜浸梅花¶
道人不觧塵機事愛訪吹笙騎鶴僊歌罷紫芝雲外落¶
一鈎梅月映氷絃¶
遥看玉雪灑長天隔匣飛光寶劍寒江月山雲頻有約¶
先生歸去著黄冠¶
　　别友歸山中¶
<pb:KR4e0238_WYG_002-28a>¶
杖挑一束青囊書走向山中覓雲蕨何處幽人深憶君¶
白猿霞外嘯蘿月¶
　　贈方士¶
無何老人懸玉壺揮雲笑月出蒼梧袖裏丹砂三百顆¶
時化黄金入酒壚¶
　　出門行¶
山有雲水有瀾壯士出門彈危冠抱劍羞歌易水寒一¶
朝笑觧盤龍帶十年零落黄金鐶惟遺雙寶珠憂來不¶
<pb:KR4e0238_WYG_002-28b>¶
忍看願采金光草令人駐朱顔¶
　　太暉觀晚眺¶
霞月生西嶺秋雲澹暮山鳥啼僊閣近花落羽人閒白¶
髪非生事黄金豈駐顔孤懐猶未愜長嘯下松關¶
　　小築¶
杖屨秋來健山林老去偏野花踈短砌木葉滿平田鷄¶
犬夕陽盡人家橘柚連江深寒小築棲泊自年年¶
　　荆州公餽酒¶
<pb:KR4e0238_WYG_002-29a>¶
菱葉青青水荇齊遶籬黄蝶菜苖肥夕陽誰送山人醉¶
坐看兒童跨犢歸¶
秋風嫋嫋熟黄梁池上鵞肥酒更香醉裏不妨學楚語¶
竹枝歌好和漁郎¶
　　八月十三夜郡樓宴集¶
高樓落日秋㝠㝠西風吹送燕鴻聲半江杳靄月初上¶
萬壑虚無雲自生拊檻欲窺白兎藥持杯空復紫芝情¶
誰家今夜横長笛楊栁折殘怨未平¶
<pb:KR4e0238_WYG_002-29b>¶
　　沙津送林孝亷還白下¶
為送王孫去踟蹰芳草邉鶯啼娃妓館花拂孝亷船易¶
醉金陵酒長歌寶劍篇相思重廻首郢樹隔風烟¶
　　雨中烹雞有作¶
避地豈真隠謀生未有方晨烟熟雞黍墟里澹柴桑雨¶
過豆花赤風高柿葉黄鄰家不相識何處覓壺觴¶
　　十五夜郡齋小集¶
校書罷芸閣移尊趂晚衙莓苔宜小簟蠟燭隠輕紗稚¶
<pb:KR4e0238_WYG_002-30a>¶
子能馴鴿翻堦啄落花㣲風坐醒酒明月共分𤓰¶
　　宿郡齋¶
燭盡憐紅影詩成掉白頭呉歌小榻夜楚雨虚堂秋殘¶
夢醒餘瀝輕寒仗敝裘鮒魚甘涸轍吾亦笑莊周¶
　　妓館送人還金陵¶
楚水湘雲桂樹秋黄金未盡大刀頭西風謾薄班姬扇¶
南浦愁看燕子樓雞塞夢廻憐玉佩龍關月冷憶貂裘¶
明年郢上還芳草夾岸桃花好泛舟¶
<pb:KR4e0238_WYG_002-30b>¶
　　江閣晚望呈荆州公¶
㡬處蒹葭連岸白數村烟火隔江明無家自合依劉表¶
有賦誰能薦長卿巫峽去帆江樹隠衡陽歸鴈暮雲平¶
黄金已盡還為客湘漢長歌萬古情¶
　　九日集楚雄樓懐舊¶
沱水燕關憶壯遊短衣孤劍老荆州天涯縱酒逢青眼¶
馬上看楓掉白頭日暮饑烏還遶樹烟寒古堞自深秋¶
江空鴻鴈無消息千里相思月滿樓¶
<pb:KR4e0238_WYG_002-31a>¶
　　集郡樓感賦¶
客計蕭條白髪生江山去住一鷗輕山雲漠漠長含雨¶
江草萋萋空復情楚老已忘白雪調巴童還觧踏歌聲¶
猶憐顦顇飡英者落日登樓賦未成¶
　　乆雨¶
秋作田家苦黄粱夜自舂衡茅難乆雨桑柘易凄風懶¶
織從新婦荒鋤教小童詩成還獨笑天地一衰翁¶
　　秋日過羅道士山房¶
<pb:KR4e0238_WYG_002-31b>¶
自煮胡麻飯看松閉石關緑芝眉宇古白鳥道身閒劍¶
秘屠龍術囊探伏虎丹不湏擇地隠隨處是青山¶
　　九月七日龍山感賦簡蘇郡丞¶
殘日凋山葉凉雲脆渚芹空憐黄菊酒不醉白頭人秋¶
水還堪賦高臺易愴神去來隨老馬踈散任吾真¶
　　郡東㕔晏坐¶
晝刻分香短風簾簇影移天清聞堕羽院靜見遊絲徃¶
事閒堪憶長貧老不疑黄金未可就瀛海竟難期¶
<pb:KR4e0238_WYG_002-32a>¶
　¶
　¶
　¶
　¶
　¶
　¶
　¶
　¶
<pb:KR4e0238_WYG_002-32b>¶
　¶
　¶
　¶
　¶
　¶
　¶
　¶
　宋布衣集巻二¶
